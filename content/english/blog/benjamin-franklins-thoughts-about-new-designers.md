---
title: "時間就係金錢，你應該早啲開始投資!"
date: 2020-07-15T12:49:27+06:00
featureImage: images/allpost/allPost-7.png
postImage: images/single-blog/feature-image3.png
---

相信好多年輕人都有諗過要學下投資，為自己增添多個收入途徑。但係到底幾歲開始進入投資世界最合適呢?

答案就梗係越早越好啦！

好多研究同調查都曾經指出，你越早開始投資，你就越容易致富。你嘅黃金投資時間就係大約由20歲開始。知唔知道點解呢？

通過喺人生早期階段嘅時候開始進行投資，你不但會學習到點樣可以達到財政獨立，更加可以學習到投資同儲蓄嘅分別。:moneybag:

有啲人會認為年輕嘅時候投資係一種障礙，因為初出茅廬人工又唔高，又剛剛正式脫離咗父母嘅財政支持，自己擁有嘅儲蓄真係寥寥可數。但係多有多投，小有小投，你越早開始進入投資世界，你將來嘅潛在收益就越大。

另外，喺人生嘅早期就開始投資，你更有可能負擔得起其他人無法負擔嘅成本，因為年輕嘅你負擔比起其他年齡層嘅人相對低，養家活兒嘅重擔都仲未交托比你，你嘅流動資金比較充裕，令你可以領先於選擇喺人生後期先進行投資嘅其他人。

最重要嘅一點就係，如果不幸地你嘅投資產生咗虧損，年輕嘅你就可以有更多嘅時間去彌補投資損失。所以越早開始，你嘅投資將會獲得更多時間去實現價值嘅增長。

> 緊記，年輕就係你嘅本錢，正所謂：「少壯不努力，老大徒傷悲 」，你都盡早開始你嘅投資計劃啦！
> 

#tiips #理財 #儲錢 #財富自由 #股票 #財富 #投資理財 #fintech #dollarforbigminds #sustainableinvesting #時間 #黃金 #碎金